---
title_fa: "معرفی وب‌سایت: شبکهٔ اجتماعیِ پرسش‌وپاسخ در حوزهٔ علوم‌شناختی"
title: "Website: A Social Network for Cognitive Sciences Question Answering"
layout: post_fa
date: '2016-09-13'
date_fa: ۲۳ شهریور ۱۳۹۵
comments: true
categories: article
link: http://cogsci.stackexchange.com
doi:
tags:
  - Social Network
  - شبکه اجتماعی
  - پرسش‌و‌پاسخ
  - Stack Exchange
  - علوم‌شناختی
---

وب‌سایت‌های فراوانی برای پاسخ‌گویی به پرسش‌های رسمی و غیررسمی کاربران توسط کاربران متخصص دیگر وجود دارد. از Quora گرفته تا شبکهٔ Stack Exchange (که معروف‌ترینِ آن Stack Overflow برای پاسخ به پرسش‌های علوم‌کامپیوتری و برنامه‌نویسی است). معمولن به پرسش‌ها، پاسخ‌هایی مناسب توسط متخصصین یا آشنایان با موضوعِ موردِ بحث، در مدت زمان کوتاهی ارائه می‌شود.



مدتی پیش شبکهٔ Stack Exchange بخشی جدید برای پرسش‌وپاسخ در زمینهٔ علوم‌شناختی فراهم نموده است با نام   [Cognitive Science Stack Exchange](http://cogsci.stackexchange.com) که در آن افراد پرسش‌های خود در زمینه‌های علوم‌شناختی مانند شناخت اجتماعی، علوم اعصاب شناختی، علوم اعصاب، روان‌شناسی شناختی، ادراک، توجه و بسیاری موضوع‌های دیگر را مطرح می‌کنند. موضوع این عضوِ جدید از شبکهٔ Stack Exchange تمرکز بر علوم‌شناختی به عنوان بخشی از NBIC و ارائهٔ یک شبکهٔ اجتماعی برای ارتباط بین فعالینِ این حوزه است.



سایت به زبان انگلیسی است، پرسش‌های خود را با اعتماد به نفس در آنجا مطرح کنید، پرسش‌ها و پاسخ‌های دیگران را مطالعه کنید، ایده بگیرید و منابع جدید و جذابی برای خواندن و آشنایی با حوزهٔ علوم‌شناختی بیابید.



حداقل در چنین مکان‌هایی، افرادی هستند که مسالهٔ مشابه‌ای با شما داشتند و می‌توانند حتا در صورت عدم پاسخ، راهنمایی مناسبی برای شما فراهم نمایند. سرعت پاسخِ بسیار بالا به پرسش‌های شما شاید شما را از ایمیل‌های بی‌فایده به اساتیدِ پرکار و عدم دریافت پاسخ بی‌نیاز کند. کسانی که در این وب‌سایت مشغول و پاسخ‌گو هستند همه از تحصیل‌کردگان، مدرسان و درگیرانِ حوزهٔ شناختی هستند و کیفیت پاسخ‌ها هم بسیار بالا به همراه جزییات به نظر می‌رسد.



مشابه با دیگر ابزارِ اجتماعی موجود برای پرسش‌وپاسخ در وب، با امتیازدهی، تعیین بهترین پاسخ و در مجموع روش‌های بازی‌گونه این پایگاه را به مکانی بسیار فعال برای بحث دربارهٔ مباحث مربوط به این حوزه تبدیل نموده‌اند.

این شبکهٔ اجتماعی در آدرس [cogsci.stackexchange.com](http://cogsci.stackexchange.com) قابل دسترس است.

فعالیت‌های خودم هم در [پروفایل مرتضا](http://cogsci.stackexchange.com/users/646/morty) در این شبکه قابل دسترس است. با هم در تماس باشیم. :-)
